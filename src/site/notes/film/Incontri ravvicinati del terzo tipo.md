---
{"dg-publish":true,"permalink":"/film/incontri-ravvicinati-del-terzo-tipo/","tags":["recensione"]}
---


Ho visto questo film in piazza maggiore, al cinema sotto le stelle il 21/06/2025.

Oltre che i colori bellissimi ed estremamente vividi ho adorato tutta l’estetica, i dettagli e le luci degli UFO, il modellino di trenino del protagonista (Roy), l’edificio che si illuminava a ritmo (con le note colorate) della melodia nella base scientifica, lo scienziato francese, la mamma del bimbo, gli alienetti finali.

<aside> 📎

key moment: quando l’alieno verso la fine fa un “nostalgico” gesto con la mano letteralmente TUTTA la piazza (ed era piena) ha riso tantissimo

</aside>

Il film l’ho trovato abbastanza godibile in generale, con pochi momenti morti (nonostante fossi molto stanca) ma sicuramente per questo andare al cinema aiuta, perché probabilmente non l’avrei mai visto a casa senza socchiudere gli occhi purtroppo…

Unica pecca: ho trovato un po’ antipatico il protagonista stesso del film, ma rientra nel fenotipo del classico protagonista fine anni ‘70 → odioso e sconsiderato.

Ho anche scoperto che gli alieni furono disegnati da [Carlo Rambaldi](https://it.wikipedia.org/wiki/Carlo_Rambaldi), lo stesso che lavorò a film come Alien, E.T., King Kong e Dune (di Lynch). Insomma, sicuramente era specializzato in alieni. Tra l’altro ha studiato all’accademia di belle arti di Bologna ed è morto a Lamezia Terme.

Riguardo la melodia, invece, sempre da Wikipedia:

> Una simile sequenza di note viene descritta come emessa da un disco volante durante un avvistamento documentato nel libro _La verità sui dischi volanti_ di Frank Edwards pubblicato nel [1969](https://it.wikipedia.org/wiki/1969). La stessa musica è citata nel film [_Agente 007 - Moonraker - Operazione spazio_](https://it.wikipedia.org/wiki/Agente_007_-_Moonraker_-_Operazione_spazio), dove in una scena [James Bond](https://it.wikipedia.org/wiki/James_Bond) compone i cinque numeri del codice per entrare in un laboratorio a [Venezia](https://it.wikipedia.org/wiki/Venezia), all'inizio dell'esibizione live dei [Daft Punk](https://it.wikipedia.org/wiki/Daft_Punk) durante il tour [Alive 2007](https://it.wikipedia.org/wiki/Alive_2007), a simboleggiare l'incontro tra alieni (i Daft Punk si travestono notoriamente da robot) e umani (il pubblico), come intro nel pezzo _Closer_ di [deadmau5](https://it.wikipedia.org/wiki/Deadmau5) e nell'introduzione del brano dei [Duran Duran](https://it.wikipedia.org/wiki/Duran_Duran) _The Chauffer_ nella versione live dell'album [_Arena_](https://it.wikipedia.org/wiki/Arena_\(Duran_Duran\)).

![incontriravv1.png](/img/user/sources/incontriravv1.png) 

![incontriravv2.png](/img/user/sources/incontriravv2.png)

![incontriravv3.png](/img/user/sources/incontriravv3.png)